Η πλειοψηφία των αστρολόγων θεωρεί την επικείμενη είσοδο του Πλούτωνα στο ζώδιο του Υδροχόου σαν κάτι «καλό». Ίσως γιατί τείνουν να συνδέουν το ζώδιο του Υδροχόου με μια επικείμενη «χρυσή εποχή»! Το αποτέλεσμα είναι ότι κάνουν ως επί το πλείστον αισιόδοξες προβλέψεις όπως «θα ανατείλει μια νέα πιο φωτεινή εποχή», «ο λαός θα επαναστατήσει ενάντια στους αυταρχικούς ηγεμόνες του» και ούτω καθεξής.

Αυτό που παραβλέπουν αυτοί οι αστρολόγοι είναι το γεγονός ότι η «εξίσωση» «Πλούτωνας στον Υδροχόο» έχει δύο συντελεστές: Το ζώδιο του Υδροχόου ΚΑΙ τον πλανήτη Πλούτωνα! Άρα, από τη μια ο Πλούτωνας αναμφίβολα «ενεργοποιεί» το ζώδιο του Υδροχόου με κάποιον τρόπο, αλλά από την άλλη επιχειρεί ταυτόχρονα να επιβάλει τις «ζοφερές» δονήσεις του στο ζώδιο του Υδροχόου! Αυτό είναι κρίσιμο και αν δεν το λάβουμε υπόψη μας, δεν θα μπορέσουμε να ερμηνεύσουμε σωστά τον Πλούτωνα στον Υδροχόο.

Βλέπετε, το ζώδιο του Υδροχόου αντιπροσωπεύει το «αρχέτυπο της απόλυτης ελευθερίας»! Όταν λειτουργεί ανεμπόδιστα ο Υδροχόος εργάζεται ασταμάτητα για την ελευθερία και την αυτοδιάθεση των απλών ανθρώπων (και φυσικά ο πλανήτης Ουρανός κάνει κάτι ανάλογο, συμβάλλοντας εξίσου στην ανθρώπινη ελευθερία).

Η παρουσία του Πλούτωνα, όμως, στο «ζώδιο της υδρίας» θα «εμποδίσει» σημαντικά αυτή την ιδιότητα του Υδροχόου! Βλέπετε, ο Πλούτωνας εργάζεται για την «εμμονική» ενοποίηση των ανθρώπων και όχι για την «εξατομίκευση» και τον «αυτοπροσδιορισμό» τους! Ως εκ τούτου, τα επόμενα χρόνια, μια «δικτατορία της κοινοτυπίας» μπορεί να αρχίσει να κυβερνά τον πλανήτη και όσοι θεωρούνται «προνομιούχοι» και όχι αρκετά «κοινοί» μπορεί να αρχίσουν να στιγματίζονται και να «τιμωρούνται»!

Παραδόξως, ένα παρόμοιο «zeitgeist» ήταν σε ισχύ την προηγούμενη φορά που ο πλανήτης Πλούτωνας βρισκόταν στον Υδροχόο, στα τέλη του 18ου αιώνα. Ποιο ήταν το σημαντικότερο ιστορικό γεγονός εκείνης της περιόδου; Η Γαλλική Επανάσταση του 1789! Μια επανάσταση που έγινε με τον Πλούτωνα στον Υδροχόο και με τον Κρόνο στους Ιχθείς! Σας θυμίζει κάτι αυτό; Οι «σκληροί» πλανήτες Πλούτωνας και Κρόνος θα βρίσκονται στις ίδιες ακριβώς ζωδιακές θέσεις από τις 23 Μαρτίου 2023 και έπειτα!





Την επανάσταση του 1789 ακολούθησε η περιβόητη «Βασιλεία του Τρόμου» (στη διετία 1793-94, και με τον Πλούτωνα στον Υδροχόο να δέχεται μια όψη Αντίθεσης από τον Ουρανό στον Λέοντα - μιλάμε για μια «διπλότυπη» και για αυτό εξαιρετικά ισχυρή διαμόρφωση). Δεκάδες χιλιάδες (συχνά αθώοι) Γάλλοι πολίτες κρίθηκαν τότε, με συνοπτικές διαδικασίες, «εχθροί του Κράτους» και εκτελέστηκαν στην περίφημη «Γκιλοτίνα»!

Έτσι, αν ήσασταν κοινωνικά «προνομιούχοι» και όχι αρκετά «κοινότυποι», αυτή θα ήταν μια εξαιρετικά ακατάλληλη περίοδος για να ζείτε στη Γαλλία! Μήπως βλέπετε τον Πλούτωνα στον Υδροχόο στα πιο άγρια του εκεί; Και πόσο άγριος πιστεύετε ότι θα γίνει ο «ιδεοληπτικός» Πλούτωνας στον «τρελο»-Υδροχόο τα επόμενα χρόνια;


                                     
Η δικτατορία του "αφύσικου"!



Όπως είδαμε, με τον Πλούτωνα στον Υδροχόο θα ζήσουμε σε κάποιον βαθμό τη «δικτατορία της κοινοτυπίας», όπου θα είναι κατά κάποιον τρόπο επιλήψιμο το άτομο εκείνο που θα θεωρείται “ξεχωριστό”, “λαμπερό” κ.λ.π. – και όχι αρκετά «κοινό»!

Μια άλλη δικτατορία που μπορεί να μας επιβάλει βίαια ο Πλούτωνας στον Υδροχόο είναι αυτή του «αφύσικου»! Τύποι ανθρώπων και καταστάσεων που θεωρούνταν ασυνήθιστοι και «αφύσικοι” στο παρελθόν θα προωθούνται μαζικά τώρα, με τον Πλούτωνα στον Υδροχόο, και θα γίνονται η “νόρμα”. Οι διεμφυλικοί/τρανσέξουαλ για παράδειγμα.






Σε πολλούς, μπορεί να φαίνεται αφύσικο σήμερα ένας (πρώην) άντρας συνταγματάρχης (όπως η Αμερικανίδα Jennifer Pritzker) να ηγείται των στρατιωτών του με φούστα και μακιγιάζ. Αυτό όμως θα είναι αρκετά φυσιολογικό στο εγγύς μέλλον.

Ωστόσο, υπάρχει μια αντίφαση εδώ! Το κίνημα των τρανσέξουαλ δεν αποτελεί κίνημα «λαϊκής βάσης»! Φαίνεται να έχει εξαπλωθεί “από πάνω προς τα κάτω”. Να έχει δηλαδή σχεδιαστεί, χρηματοδοτηθεί και υλοποιηθεί από κάποιους πλούσιους ανθρώπους στην Αμερική, όπως η Jennifer Pritzker. Αυτό έρχεται σε αντίθεση με το ίδιο το πνεύμα του Υδροχόου! Είναι όμως αρκετά σύμφωνο με το πνεύμα του Πλούτωνα στον Υδροχόο!                        


                               
Τα λεφτά σου δεν θα σου ανήκουν!


Επιτρέψτε μου να σας δώσω ένα παράδειγμα για το πώς η «δικτατορία της κοινοτυπίας" που περιέγραψα παραπάνω μπορεί να επηρεάσει και τα χρήματά μας. Σύντομα όλα τα χρήματα θα είναι ψηφιακά. Τα χαρτονομίσματα και τα κέρματα θα αποτραβηχτούν από το κράτος και θα εξαφανιστούν! Θα επιτρέπονται μόνο συναλλαγές με ψηφιακό χρήμα.

Ίσως πιστεύετε ότι αυτό είναι κάτι το βολικό. Όχι άλλα βρώμικα χαρτονομίσματα που (τσαλακώνονται και σχίζονται) στα χέρια μας! Μάλλον πρέπει να το ξανασκεφτείτε, γιατί υπάρχει και μια αρκετά σκοτεινή πλευρά του στοιχείου «Πλούτωνας στον Υδροχόο»!






Με όλα τα χρήματα να είναι ψηφιακά, το Κράτος θα έχει τον απόλυτο έλεγχο τους! Αυτό σημαίνει ότι το μακρύ χέρι του Κράτους θα βρίσκεται διαρκώς στην τσέπη σας (ή στον ψηφιακό τραπεζικό σας λογαριασμό). Αν κάποια μέρα το Κράτος αποφασίσει ότι - εξαιτίας κάποιας επικείμενης κρίσης - πρέπει να μπει «δελτίο» στα τρόφιμα, στη βενζίνη κ.λπ. παρέχοντας στον κάθε πολίτης ίση ακριβώς μερίδα φαγητού, βενζίνης κ.λ.π. (ανεξάρτητα από τα πόσα χρήματα έχει αυτός/ή) τότε θα δείτε τον Πλούτωνα στον Υδροχόο στα πιο δυνατά του!

Βλέπετε, αν δεν έχετε πολλά χρήματα, ο Πλούτωνας στον Υδροχόο θα λειτουργήσει κατά κάποιο τρόπο προς όφελός σας. Θα βλάψει κυρίως ανθρώπους που έχουν από αρκετά ως πολλά χρήματα, γιατί υπό ένα καθεστώς «ψηφιακού δελτίου» η περιουσία τους θα μπλοκαριστεί και θα θεωρείται ακόμη και «επιλήψιμη», κάνοντάς τους να νιώθουν σαν να μην έχει αυτή αξία - αν δεν μπορεί να τους προσφέρει σε αφθονία ότι επιθυμούν! Πρόκειται για μια πρωτόγνωρη κατάσταση που δεν έχει ξανασυμβεί ποτέ στις κοινωνίες μας, στους τελευταίους αιώνες.

Αν έχουμε ονειρευτεί ποτέ μια κοινωνία με λιγότερες χρηματικές ανισότητες, αν έχουμε οραματιστεί τον «εκδημοκρατισμό του χρήματος», τότε ο Πλούτωνας στον Υδροχόο θα μας φέρει όσο το δυνατόν πιο κοντά σε αυτό το όραμα! Η σκοτεινή πλευρά όμως του Πλούτωνα στον Υδροχόο είναι ότι το Κράτος θα μπορεί εύκολα να κόψει τη ροή του χρήματος (προς το συμφέρον του «γενικότερου καλού») ανά πάσα στιγμή. Τα capital controls στα χρήματά μας θα εφαρμόζονται ακαριαία. Επίσης, «έμμεσες απαγορεύσεις κυκλοφορίας βασισμένες στον έλεγχο του χρήματος»: κάθε πολίτης θα επιτρέπεται να κάνει «ψηφιακές αναλήψεις χρημάτων» και αγορές μόνο όταν θα βρίσκεται μέσα σε μια περιορισμένη ακτίνα απόστασης από το σπίτι του/της!

Σε τελική ανάλυση, ο Πλούτωνας στον Υδροχόο θα ρυθμίσει σε σημαντικό βαθμό τις «χρηματικές ανισότητες» (και κάθε είδους ανισότητες) που υπάρχουν αυτή τη στιγμή στις κοινωνίες μας. Από την άλλη, μπορεί να στερήσει από τα άτομα πολλές ελευθερίες (και αυτό θα οφείλεται στην επίδραση της ολοκληρωτικής πλευράς του Πλούτωνα στο ζώδιο του Υδροχόου - στο «όχημα» της απόλυτης ελευθερίας)! Για την ελευθερία θα αξίζει τώρα κυριολεκτικά να πεθάνεις!

Θα μπορούσαμε να πούμε ότι το ζώδιο του Υδροχόου αντιπροσωπεύει την πιο εξυψωμένη «εκδοχή» των κοινωνιών μας, (ας πούμε, τον «ανώτερο Εαυτό» των κοινωνιών μας – με όλους τους πολίτες να είναι αφυπνισμένοι και «στρατευμένοι»)! Επομένως, ο Πλούτωνας στον Υδροχόο πρόκειται να μας δείξει πόσο μακριά έχουμε απομείνει από αυτή την «εξυψωμένη εκδοχή» των κοινωνιών μας! Θα μας αποκαλύψει (συχνά με οδυνηρούς τρόπους) πόσο ελλιπείς και ελαττωματικές ήταν μέχρι τώρα οι κοινωνίες στις οποίες ζούσαμε και σε τι «χαμηλούς κραδασμούς» τους είχαμε επιτρέψει να λειτουργούν!

Θωμάς Γαζής
Copyright: Θωμάς Δ. Γαζής[/size]

Υ.Γ. Το συγκεκριμένο άρθρο το δημοσίευσα τμηματικά στις αρχές Μαρτίου 2023 (στα Αγγλικά) σε αμερικάνικες διαδικτυακές ομάδες Κοσμικής/Πολιτικής αστρολογίας. Με κάποια «συγχρονικότητα» δε, καθώς το έγραφα παρατηρούσα στη ροή ειδήσεων του υπολογιστή μου ότι γίνονταν μεγάλες διαδηλώσεις στο Παρίσι.
